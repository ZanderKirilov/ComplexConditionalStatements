# ComplexConditionalStatements

1. Обръщение според възраст и пол
Първата задача от тази тема е да се напише конзолна програма, която прочита възраст (десетично число) и пол (“m” или “f”), въведени от потребителя, и отпечатва обръщение измежду следните:
„Mr.“ – мъж (пол „m“) на 16 или повече години
„Master“ – момче (пол „m“) под 16 години
„Ms.“ – жена (пол „f“) на 16 или повече години
„Miss“ – момиче (пол „f“) под 16 години

2. Квартално магазинче
Следващата задача има за цел да тренира работата с вложени проверки (nested if). Ето го и условието: предприемчив българин отваря квартални магазинчета в няколко града и продава на различни цени:

град / продукт   coffee    water    beer    sweets   peanuts

Sofia             0.50     0.80     1.20    1.45     1.60

Plovdiv           0.40     0.70     1.15    1.30     1.50

Varna             0.45     0.70     1.10    1.35     1.55

Напишете програма, която чете град (стринг), продукт (стринг) и количество (десетично число), въведени от потребителя, и пресмята и отпечатва колко струва съответното количество от избрания продукт в посочения град.

3. Точка в правоъгълник
Напишете програма, която проверява дали точка {x, y} се намира вътре в правоъгълник {x1, y1} – {x2, y2}. Входните данни се четат от конзолата и се състоят от 6 реда, въведени от потребителя: десетичните числа x1, y1, x2, y2, x и y (като се гарантира, че x1 &lt; x2 и y1 &lt; y2). Една точка е вътрешна за даден правоъгълник, ако се намира някъде във вътрешността му или върху някоя от страните му. Отпечатайте „Inside“ или „Outside“.

4. Плод или зеленчук?
Да се напише програма, която чете име на продукт, въведено от потребителя, и проверява дали е плод или зеленчук.
Плодовете "fruit" са banana, apple, kiwi, cherry, lemon и grapes
Зеленчуците "vegetable" са tomato, cucumber, pepper и carrot
Всички останали са "unknown"
Да се изведе „fruit“, „vegetable“ или „unknown“ според въведения продукт.

5. Невалидно число
Дадено число е валидно, ако е в диапазона [100…200] или е 0. Да се напише програма, която чете цяло число, въведено от потребителя, и печата „invalid“ ако въведеното число не е валидно.

6. Точка върху страната на правоъгълник
Напишете програма, която проверява дали точка {x, y} се намира върху някоя от страните на правоъгълник {x1, y1} – {x2, y2}. Входните данни се четат от конзолата и се състоят от 6 реда, въведени от потребителя: десетичните числа x1, y1, x2, y2, x и y (като се гарантира, че x1 &lt; x2 и y1 &lt; y2). Да се отпечата „Border“ (точката лежи на някоя от страните) или „Inside / Outside“ (в противен случай).

7. Магазин за плодове
Магазин за плодове през работните дни работи на следните цени: 
плод   banana   apple   orange   grapefruit   kiwi   pineapple   grapes
цена   2.50     1.20    0.85     1.45         2.70   5.50        3.85

Събота и неделя магазинът работи на по-високи цени:

плод   banana   apple   orange   grapefruit   kiwi   pineapple   grapes
цена   2.70     1.25    0.90     1.60         3.00   5.60        4.20

Напишете програма, която чете от конзолата плод (banana / apple / orange / grapefruit / kiwi / pineapple /grapes), ден от седмицата (Monday / Tuesday / Wednesday / Thursday / Friday / Saturday / Sunday) и количество (десетично число), въведени от потребителя, и пресмята цената според цените от таблиците по-горе. При невалиден ден от седмицата или невалидно име на плод да се отпечата „error“.

8. Търговски комисионни
Фирма дава следните комисионни на търговците си според града, в който работят и обема на продажбите s:

Град     0 ≤ s ≤ 500     500 < s ≤ 1 000     1 000 < s ≤ 10 000     s > 10 000
Sofia        5%                7%                    8%               12%
Varna       4.5%              7.5%                  10%               13%
Plovdiv     5.5%               8%                   12%              14.5%

Напишете конзолна програма, която чете име на град (стринг) и обем на продажби (десетично число), въведени от потребителя, и изчислява и извежда размера на търговската комисионна според горната таблица. Резултатът да се изведе закръглен с 2 цифри след десетичната точка. При невалиден град или обем на продажбите (отрицателно число) да се отпечата „error“.

9. Ден на седмицата
Принтирайте името на деня на седмицата по номер на деня от (на английаки) [1...7] или принтирайте “Error” за невалидно число.

10. Клас животно
Напишете програма която принтира класа на животното според името му, въведено от потребителя:
dog -> mammal
crocodile, tortoise, snake -> reptile
others -> unknown

11. Кино
В една кинозала столовете са наредени в правоъгълна форма в r реда и c колони. Има три вида прожекции с билети на различни цени:
Premiere – премиерна прожекция, на цена 12.00 лева.
Normal – стандартна прожекция, на цена 7.50 лева.
Discount – прожекция за деца, ученици и студенти на намалена цена от 5.00 лева.

Напишете програма, която чете тип прожекция (стринг), брой редове и брой колони в залата (цели числа), въведени от потребителя, и изчислява общите приходи от билети при пълна зала. Резултатът да се отпечата във формат като в примерите по-долу, с 2 знака след десетичната точка.

12. 
